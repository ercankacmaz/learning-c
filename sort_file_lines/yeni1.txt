Günümüzdeki sistemlerin en büyük problemi verimlilik ve yüksek enerji tüketimidir. 
Bu problemleri minimize edecek ve en temel işlevi ile cisimlerin taşınabileceği 
bir sistem nasıl tasarlanır, sorusuyla yola çıktık. Mekanik ya da elektromekanik 
sistemler sürtünme sebepli yada elektriğin iletimi sırasında yaşanan enerji kayıpları 
gibi durumlardan dolayı hem verimsiz hem de yüksek enerji tüketen sistemlerdir. 
Araştırmalarımız sonucunda doğası gereği sürtünme kuvvetlerinden etkilenmeyen ve 
minimum enerji tüketimi ile kontrol edilebilen manyetik sistemlerin geliştireceğimiz 
proje için uygun bir seçim olduğuna karar verdik. Doğal mıknatıslar herhangi bir enerji 
harcamadan zıt kutupları karşı karşıya getirilince birbirlerini çekip, aynı kutupları karşı 
karşıya getirilince bribirlerini iterler.  Bu doğrultuda düşük maliyetli, sürdürülebilir, 
değişimlere yüksek hızla cevap verebilen, manyetik levitasyon(MagLev) teknolojisini 
kullanacağız. Manyetik levitasyon teknolojisi yüksek hızlı tren, manyetik rulman, manyetik 
fırlatma platformları,rüzgar türbinleri gibi farklı uygulamalarda kullanılmaktadır. Biz de 
yapacağımız manyetik levitasyon sistemi ile belirtilen uygulamalardakı araştırma alanlarına 
destek sağlamayı hedefliyoruz.
Sistemimizin temel çalışma prensibi, disk şeklindeki 3 büyük mıknatıs, platform üstündeki
bobin ve diğer küçük mıknatısların manyetik etkileriyle temassız bir şekilde havada dengede 
durması yöntemine dayanıyor.
Platformdaki mıknatıslar aynı kutupların birbirini itmesi prensibi ile disk mıknatısı itecektir. 
Bobinler ise sistemin sağladığı düşük gerilimler sonucunda, üstlerinden geçen akımın oluşturduğu 
manyetik alan ile çekme kuvveti uygulayarak büyük mıknatısın havada kararlı bir şekilde asılı durmasını 
sağlayacaktır.
Yapacağımız çalışmalar sırasında karşılaşabileceğimiz en büyük zorluk sistemi kararlı halde tutmaktır. 
Çünkü manyetik sistemler doğası gereği kararsızdır. Bu sorunu mikrodenetleyici ve bobin sürücülerinden 
oluşan gömülü sistem tasarlayarak çözmeyi planlıyoruz. Kullanacağımız mikrodenetleyici yüksek kapasite 
gereken matematiksel işlemleri çözmeye uygun olarak seçeceğiz. Aynı zamanda sistem gerçek zamanlı olarak 
işlem yapacak.  Kullanacağımız sensörlerden lokal olarak alacağımız anlık mesafe verileri mikrodenetleyicide 
işleyerek farklı kuvvetler altında sistemin kararlı kalması sağlanacaktır. Mikrodenetleyiciden gelen komutlar 
ile bobinlere bağlı sürücüler kontrol edilecektir. Sisteme bir kuvvet uygulandığı taktirde sensörler 
mıknatısların mesafe değişimini algılayacaktır. Mikrodenetleyici ise sensörlerden gelen veriyi işleyerek 
mıknatısları istenen seviyede tutmak için bobinlerden geçen akımı kontrol edecektir. Böylece projenin 
gerçekleştirilmesi sonucunda sistemin taşıyabileceği maksimum yük değerlerini aşmayan cisimler 
karlı bir şekilde belirli bir mesafede mıknatıslar tarafından taşınabilecektir.
Bu projede elektrodinamik olarak çalışan kaldırma platformu tasarlamayı amaçlıyoruz. Proje sonunda 
sistemi kararlı tutabilen bir gömülü sistem tasarlayacağız. Gerçek zamanlı çalışan bu gömülü sistem 
ile HyperLoop gibi sistemlerin önündeki kontrol probleminin çözümüne katkı sağlamayı hedefliyoruz. 
Aynı zamanda henüz hayata geçirilmemiş olan Manyetik Levitasyon asansörleri, manyetik kalp pompası 
gibi teknolojilere de katkı sağlayacak bir ön çalışma sunmak istiyoruz. Projede 3 farklı disk mıknatıs 
havada tutulacaktır. 3 mıknatısta tek bir mikrodenetleyici tarafından kontrol edilecektir. Her bir mıknatıs 
için kullanılan hall effect sensörlerinden elde edilen lokal mesafe veriler ile mıknatısların ayrı ayrı 
kontrolü sağlanacaktır. Sistemdeki mıknatıslar her türlü dış etkiye karşı başlangıç durumunu koruyacaktır.
Sistem, her mıknatısın 10 mm mesafede maksimum 400g taşıyabileceği şekilde tasarlanacaktır. 
Tüm mıknatısların birlikte 1,2 kg taşımasını hedefliyoruz. Sürtünme etkilerinden bağımsız olacak 
olan bu sistem enerji kayıpları düşük olacağı için yüksek verimliliğe sahip bir sistem ortaya koyacağız. 
Sistemin aynı zamanda herhangi bir zeminle temassız olacağı nedeniyle titreşim etkileri azalacak ve 
kullanılan malzeme ömürleri artacaktır. Bu gibi sistemlerde titreşim sebepli oluşan ölçüm hataları da minimuma 
indirilebilecektir.  

Yapacağımız çalışmalar ile ülkemizde emekleme aşamasında olan Manyetik Levitasyon teknolojilerine öncülük etmeyi 
hedeflemekteyiz. Giderek yaygınlaşan hızlı tren ağlarına manyetik levitasyon trenler ekleyerek yüksek verimli, 
sürdürülebilir ve ülke kaynaklarının daha verimli kullanılabildiği ulaşım seçeneklerine sahip olabiliriz. Hali 
hazırda var olan uygulamaların yanında gelecekte yer alacağı farklı alanlarla da Manyetik Levitasyon 
teknolojilerinde yer alabilmek ülkemiz adına büyük yararlar sağlayacaktır. 
